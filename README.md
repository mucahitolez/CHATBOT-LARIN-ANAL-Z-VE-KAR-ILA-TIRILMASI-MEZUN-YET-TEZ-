Chatbotlarin-Analizi-ve-Karsilastirilmasi-Mezuniyet-Tezi
İnsanlık var olduğu günden başlayarak bu güne gelene kadar her daim birine soru sorma 
ve sorduğu soruya cevap almayı amaçlamaktadır. Başlarda sadece cevap almayı 
amaçlarken belirli bir zaman ve noktadan sonra artan bilgi yoğunluğu nedeniyle insanlar 
artık sorduğu sorunun hedefine daha uygun olan mantıklı, güvenilir ve zekice cevap 
almak ihtiyacına düşüp bunun peşine düştü. Zaman içinde önce makine öğrenmesi sonra 
yapay zekâ ve GPT’nin gösterdiği hızlı ve yenilikçi teknolojik gelişim ile de bu ihtiyacı 
gidermeyi amaçlayarak tasarlanmış olan chatbot modelleri ortaya çıkmaya başladı. 
Zaman içinde sektörde yoğunluğun ve ihtiyacın artması ile birden fazla chatbot modelinin 
ortaya çıkıp piyasaya sürülmesi ile de hangi chatbot modelinin hangi alanda daha zeki, 
daha güvenilir, daha işlevsel olduğuna dair sorular doğurdu. Doğan bu soruları çözüme 
kavuşturmak için de yapılan bu çalışma da günümüz dünyasında pek çok yer tutan 
chatbotların analizi ve karşılaştırılması amaçlanmıştır. Chatbot modelleri olarak önde 
gelen ve en çok bilinirliğe sahip olan ChatGPT-3,5, ChatGPT-4, Copilot ve Gemini 
chatbot modelleri kullanılmıştır. Analiz ve karşılaştırma için ise matematik, fizik, kimya, 
biyoloji, tıp, felsefe, din, İngilizce, Java, müzik, şiir, paragrafta anlam ve dil bilgisi 
alanları olmak üzere toplam 13 farklı alanda akademisyen ve alanlarında ki bilirkişiler ile 
hazırlanmış açık uçlu, yorum, çoktan seçmeli ve doğru/yanlış tipinde olmak üzere toplam 
400 sorudan oluşan bir soru seti hazırlanıp birleştirilerek kullanılmıştır. Bu soru setinin 
içerisindeki sorular her bir chatbot modeline ayrı ayrı tek tek sorularak analizi yapılmış 
olup bu analiz sonucunda ürün üretme de Gemini, sayısal içerikli alanlarda ChatGPT-4 
modelinin, İngilizce, Java, tıp vb. Alanlarda tüm chatbotların yüksek değerler alınmasının 
sebepleri ve daha bir çok farklı sonuç ve değerlendirmeye ulaşılmıştır. Soru seti 
kullanılarak yapılan analiz çalışmasının yanında ekstra olarak da çoğunluğunun 
üniversite öğrencilerinin oluşturduğu bir anket çalışmasının sonuçları da kullanılarak 
analiz, anket, gözlem ve deneyimlere dayalı sonuçlar doğruluk, zaman, kararlılık, 
kullanıcı kolaylığı vb. 9 farklı değerlendirme kriteri ile de chatbot modelleri 
değerlendirilmiş olup kararlılıkta Copilot modelinin, zamanda ChatGPT-3,5 modelinin, 
Doğrulukta ChatGPT-4 modelinin, iletişim dilinde Gemini’nin başarılı olduğu gibi bir 
çok sonuca da ulaşılmıştır. Tüm bu analiz ve karşılaştırmalar sonucunda da hangi chatbot 
modelinin hangi alanda, türde ve kriterde daha iyi olduğu, hangisinin insanların taleplerini 
daha çok karşıladığı değerlendirilmiştir.
